Skapa och programmera ett ritprogram på påsklovet. Du behöver inga förkunskaper - alla kan koda! 

Med en dator och programmering kan man göra mycket som att till exempel skapa konstverk! Under våra digitala sändningar på påsklovet har vi temat digital konst.   

Vi visar hur du kan programmera ditt eget ritprogram med pennor som kan måla i regnbågens alla färger. Sändningen är uppdelad i tre delar där vi steg för steg visar hur du programmerar och bygger upp ditt ritprogram. Du ska därför helst vara med under alla tre delar, det kan vara svårt att hoppa in i del tre utan att ha varit med på de tidigare tillfällena.  

Varje video är ca 30-40 min lång och publiceras kl. 10.00. Efter varje tillfälle är vår chatt öppen från 10.30 i 30 minuter för att du ska kunna ställa frågor och få stöd från Kodcentrums pedagoger.   

Aktiviteten riktar sig till barn 9–13 år.  

För att göra projektet behöver du ha en dator eller en surfplatta och ett registrerat konto i Scratch. 

Videos och instruktioner hittar du längre ner på sidan. 