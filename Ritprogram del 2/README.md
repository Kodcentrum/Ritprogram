# Ritprogram del 2 

**Här kodar du Ritprogrammet Del 2 utifrån instruktionerna nedan. Scrolla dig genom denna guide, steg för steg.**

**Öppna även kodarverktyget Scratch och logga in på ditt scratchkonto genom att gå till <a href="https://www.scratch.mit.edu" target="_blank">ww.scratch.mit.edu</a>**

**Ok, då kör vi igång! Du börja så här:**

## 2: Radera allt

**Nu vill du lägga till en knapp som suddar hela teckningen. Här i exemplet används ett kryss, men du kan välja att göra en egen knapp.**

7. Lägg till *sprajten* **Button5.**

![bild-8.png]

8. Byt namn på *sprajten* till **"Radera".** Förminska den så att den inte tar för stor plats på scenen och placera knappen där du vill ha den, till exempel längst ner till vänster på scenen.

9. Skapa ett *skript* som säger:

* När denna **sprajt klickas på**
* **Radera allt.**

![bild-9.png]

> **Testa ditt projekt!** Klicka på START och rita något. Kan du sudda hela teckningen genom att klicka på *sprajten* **"Radera"?**

## 3: Byta färg på pennan

**Än så länge kan du bara rita blåa streck men det ska så klart gå att rita med andra färger! För att göra det behöver du först nya sprajter för olika färgade knappar som du ska kunna klicka på för att ändra färg på pennan.**

10. Rita en *sprajt* som ser ut som en knapp genom att välja **"Måla".**

![bild-10.png]

11. Klicka på **"Gör till bitmap"**

![bild-11.png]

12. Välj en röd färg och verktyget **cirkel.** Dra sedan ut en lagom stor cirkel.

![bild-12.png]

13. Placera cirkeln intill din **"Radera-knapp".** Längst ner på scenen.

14. Ändra namn på *sprajten* till **"Röd".**

15. Skapa ett *skript* för sprajten "röd" som säger:

* Starta när **sprajten klickas på**  
* **Skicka** meddelandet **"röd"**

![bild-13.png]

Det är allt som knappen behöver göra! Själva jobbet med att byta färg görs av *sprajten* **"Pencil".**

16. Klicka på *sprajten* **"Pencil".**

17. Skapa nu ett nytt *skript* för sprajten **"Pencil"** som säger:

* Starta när den **tar emot meddelandet "röd"**
* Sedan **sätt pennans färg till röd**
* Sedan **sätt pennans storlek till 5** 

![bild-14.png]

> **Tips:** Klicka på den färgade rutan i blocket sätt pennans färg till och klicka sedan på din röda knapp på scenen, så får du rätt färg att rita med.

**Klicka på START och rita något. Klicka nu på den röda knappen och rita igen. Ritar den i rött nu? Ritar den från pennspetsen?** 

Nu ska du få göra en till knapp för en ny färg, och *skript* som ändrar pennans färg när du klickar på knappen. Du kan göra flera knappar sen om du vill.

18. Kopiera *sprajten* **"röd".** Om du tittar på *skript-fliken* ser du att även skriptet har kopierats.

19. Döp om den kopierade *sprajten* till **"blå"** (eller den färg du vill måla med härnäst)

20. Gå till fliken **Klädslar** och färglägg den kopierade sprajten till den färg som du har valt.

21. Nu behöver du ändra i *skriptet* för den kopierade *sprajten.* Den ska skicka **ett eget meddelande** för sin färg när den klickas på.

22. Gå sedan till *sprajten* **"Pencil".** Kopiera *skriptet* som tar emot meddelande, och gör ett sådant *skript* för din nya färg. *Skripten* ska ändra pennans färg till den färg som meddelandet anger.

Ungefär så här borde ditt projekt se ut nu:

![bild-15.png]

> **Testa ditt projekt!** Klicka på START och rita något. Klicka nu på de olika knapparna. Fungerar alla färgvalknappar? 

**Nu har du utökat ditt ritprogram med flera verktyg! Du har nu skapat en penna som kan byta till olika färger och du har programmerat en raderar knapp som gör att du kan börja om på ett nytt vitt papper.**

**Glöm inte att spara ditt projekt! Döp det gärna till uppgiftens namn så att du enkelt kan hitta den igen.**

I **del 3** av Ritprogrammet ska vi programmera så att pennan kan måla med regnbågsfärg och vi ska skapa ett suddgummi. Hur du gör ser du i nästa video och i nästa instruktion.