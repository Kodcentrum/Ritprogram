# Ritprogram del 1

![image alt text](bild-1.png)

**Här kodar du Ritprogrammet Del 1.**

**Öppna kodarverktyget Scratch och logga in på ditt scratchkonto genom att gå till <a href="https://www.scratch.mit.edu" target="_blank">ww.scratch.mit.edu</a>**

[![image alt text](bild video ritprogram del1.png)](https://youtu.be/8krFrX0dsUk) 

**I videon ovan guidar pedagoger från Kodcentrum dig igenom uppgiften. Scrolla dig igenom instruktionerna nedan steg för steg.**

**Ok, då kör vi igång! Du börja så här:**

## 1: En penna som kan rita.

1. Skapa ett nytt Scratch-projekt och ta bort katten. Välj en ny *sprajt*: Sök på *Pencil* och lägg till den.
 
2. Gå till fliken *Klädslar*. Vi ska nu flytta pennans spets till *sprajtens centrum.* **Det är viktigt för att pennan ska kunna rita från spetsen.** Detta kan vara lite knepigt men du gör så här:
 
3. Klicka på verktyget *"Välj"* som ser ut som en vit pil. Markera nu *sprajten* genom att klicka med muspekaren längst upp i vänstra hörnet på ritytan. Håll in knappen på muspekaren och dra ut en rektangel som *täcker hela sprajten* och släpp sedan knappen på muspekaren.

4. Nu är hela *sprajten* markerad och du kan nu flytta hela *sprajten* utan att den går sönder. Flytta pennan så att spetsen hamnar precis ovanför det ljusgrå korset. **Titta på bilderna så ser du hur pennan ska placeras.**


![image alt text](bild-2.jpeg)


![image alt text](bild-3.jpeg) 


5. Skapa ett skript för pennan som säger:  

* Starta när Start-flaggan klickas på  
* För alltid gå till muspekaren
 
 
![image alt text](bild-4.png)


Nu vill du kunna använda *sprajten* som en riktig penna, där du kan styra med musen och rita genom att trycka ned musknappen. För att kunna göra det måste du lägga till ett *tillägg.* Det gör du genom att klicka längst ned till vänster på **Lägg till ett tillägg.**  


![image alt text](bild-5.jpeg)


Sedan kan du klicka på kategorin **Penna,** här finns alla block som har att göra med att kunna rita.  


![image alt text](bild-6.jpeg)


6. Skapa ett skript som säger att när musknappen är nedtryckt ska pennan vara nere, annars ska pennan vara uppe. Lägg ett **KONTROLL-block** i ditt första skript, som säger att:  

* **OM** musknappen **är nedtryckt** ska **penna** vara **ned.**  
* **ANNARS** ska **penna** vara **upp.** 


![image alt text](bild-7.png)


**Testa ditt projekt!** Klicka på START. Följer pennan muspekaren? Vad händer om du håller nere musknappen och flyttar musen? (Tänk inte på vilken färg pennan har, det kommer du fixa till senare!) 

**Glöm inte att spara ditt projekt! Döp det gärna till uppgiftens namn så att du enkelt kan hitta den igen.**
 
Detta var instruktionerna för **del 1 av Ritprogrammet.** Vi har nu skapat början till vårt ritprogram! Vi har nu en penna som vi kan rita med. Men vi vill ju kunna sudda och byta till fler färger? **Det ska vi fixa i del 2 av Ritprogrammet!**
